---
sidebar_position: 2
---
# Приєднатись до проекту

**Якщо ви бажаєте взяти участь у проєкті, напишіть нам за посиланням:** [**Link**](https://github.com/orgs/KPI-Rover/discussions/11#discussion-7336225).

## Напрямки роботи
Розробка робота включає декілька важливих напрямків:
* **Розробка електроніки:** Це включає створення схем, вибір компонентів та їх інтеграцію для забезпечення роботи робота.
* **Конструкція та 3D-друк:** Проектування конструкції робота й створення деталей за допомогою 3D-друку.
* **Розробка вбудованого програмного забезпечення:** Створення програм для мікроконтролера STM32, які керують основними функціями робота.
* **Програмне забезпечення для Raspberry Pi з використанням ROS2:** Розробка програм для високорівневого керування роботом, використовуючи платформу ROS2, що дозволяє реалізувати складні алгоритми для орієнтації та автономної роботи.
* **Розробка хмарного програмного забезпечення:** Це програмне забезпечення дозволить зберігати дані та керувати роботом віддалено через інтернет.
* **Підготовка документації:** Важливий аспект, що забезпечує розуміння всіх процесів і полегшує подальший розвиток проекту.

Зробити це все самостійно — складно й потребує багато часу, тому наша мета — створити команду зацікавлених студентів. Кожен з учасників зможе взяти на себе одну з задач по одному з напрямків, і спільними зусиллями ми створимо робота. Це унікальна можливість отримати цінний досвід командної роботи, який неодмінно стане в пригоді в майбутньому.

## Як обрати собі задачу
Для кожного напрямку ми створили окремий репозиторій на GitHub, а для опису завдань використовуємо GitHub Issues.

Список усіх репозиторіїв: [Link](https://github.com/orgs/KPI-Rover/repositories).

Для загального огляду ми також використовуємо GitHub Projects та створили проєкт, що відображає завдання за всіма напрямками в одній таблиці: [Link](https://github.com/orgs/KPI-Rover/projects/4).
 
| Напрямок | Посилання на завдання |
| --- | --- |
| Розробка електроніки | [Link](https://github.com/KPI-Rover/ecu_hw/issues)|
| Конструкція | [Link](https://github.com/KPI-Rover/chassis-cad/issues) |
| Розробка вбудованого програмного забезпечення | [Link](https://github.com/KPI-Rover/ecu_sw/issues) |
| Програмне забезпечення для Raspberry Pi з використанням ROS2 | [Link](https://github.com/KPI-Rover/ros_sw/issues)|
